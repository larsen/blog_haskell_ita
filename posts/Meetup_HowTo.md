---
title: Meetup How-To
tags: knowledge-base, community
date: 2015-01-01
---

## Chi Siamo

Haskell-ITA è una comunità di persone che usano per diletto o in campo professionale il linguaggio Haskell, o che sono anche solo semplicemente interessate a saperne di più sul linguaggio e la programmazione funzionale.
In pratica persone che vogliono condividere una passione e diffonderla a persone che non hanno mai sentito parlare di questo linguaggio o non hanno mai avuto il tempo per approfondirlo.

Dal punto di vista pratico Haskell-ITA è chi partecipa alla community vie web e chi viene ai meetup :-)

<!--more-->

## Scaletta

### Generale

* Haskell Warm Up: 45 minuti di lezioni a gruppi (2-5 persone) di Haskell per chi conosce poco il linguaggio, fatte tendenzialmente eseguendo esercizi di programmazione in ordine crescente di difficoltà e supervisionati da uno più esperto, che ne aprofitta per spiegare il linguaggio
* Talks/Workshop: un "esperto" espone e condivide le sue esperienze o passioni, con ampia sessione di domande e risposte e discussione di gruppo. Se ne posono fare più di uno. Chi conosce poco il linguaggio può fare domande, non capirà tutto, ma intanto si fa un'idea.
* Pair programming: ci si divide in gruppi di 2-3 persone e si esegue un esercizio in comune, si confrontano diversi modi di lavoro, si fa amicizia, si guarda il lavoro di altri gruppi. Il fine non è finire gli esercizi, ma divertirsi lavorando insieme. Chi conosce poco il linguaggio può fare coppia con persone più esperte.

### Orari

* ritrovo alle 9.00 compatibilmente con gli orari dei treni
* inizio lavori effettivo: 9.30 / 9.45
* pranzo in compagnia
* pair programming pomeridiano
* fine lavori verso le 17.30 / 18.00
* chiacchere finali in base agli orari dei treni e quant'altro

## Requisiti Partecipanti 

Tutti.

### Conosci poco o niente di Haskell?

Haskell è un linguaggio di nicchia (o comunque non main-stream) ed è nell'interesse di tutti aumentare il numero di persone attive ed interessate, quindi sono ben accette anche le persone che stanno o vogliono imparare il linguaggio.

Per chi è alle prime armi, è prevista una fase iniziale di corso. Inoltre saranno incoraggiati a fare domande durante i talk e possono ulteriormente vedere all'opera il linguaggio nella successiva fase di pair-programming. Insomma andranno a casa con il mal di testa, ma felici :-)

#### Imparare Haskell

Prima di partecipare al meetup è consigliato (ma ovviamente non obbligatorio) la lettura dei primi 4/8 capitoli di [Learn You a Haskell for Great Good!](http://learnyouahaskell.com/chapters) che introducono alla sintassi del linguaggio e ai suoi principi base. In questo modo è più facile capirci qualcosa durante i talk e partecipare attivamente alle sessioni di coding.

Gli esercizi in ordine di difficoltà sono su [HackerRank](https://www.hackerrank.com).
Si tratta di un sito che contiene degli esercizi ed è in grado di valutare se le soluzioni fornite dagli utenti sono valide oppure no.

#### Installare Haskell

Per risparmiare tempo è consigliato avere un [ambiente haskell](Installare_Haskell.md) già pronto e [un editor di testo appropriato](Programmi_per_scrivere_codice_Haskell.md).


## Talk

### Argomento

Qualunque argomento legato ad Haskell, programmazione funzionale, teoria matematica, che interessi lo speaker, sopratutto se basato su una esperienza diretta. 

### Durata

Normalmente dai 15m ai 60m.

    TODO l'ho buttata lì

### Metodo di Edward Tufte

Il metodo viene descritto nell'articolo [PowerPoint Does Rocket Science](http://www.edwardtufte.com/bboard/q-and-a-fetch-msg?msg_id=0001yB)

Invece di una presentazione con slides:

* si crea un documento discorsivo, scritto in corpo normale, come se fosse una mini-paper, e non una serie di slides
* si passa il documento prima del meetup o all'inizio del talk
* avendo internet, si può usare un repository condiviso e leggere i dettagli sul portatile.
* ognuno se lo legge per conto suo
* poi si discute insieme al relatore

Le motivazioni di questo metodo sono:

* le slides non riescono a evidenziare il ragionamento logico che collega i punti di una lista
* le slides non riescono a contenere frammenti di codice, o dati significativi
* uno ha bisogno di un momento di analisi e riflessione, impossibile se si parla sopra a delle slides

### Metodo: 15 Minutes Including Q & A: A Plan to Save the World from Lousy Presentations 

[15 Minutes Including Q & A: A Plan to Save the World from Lousy Presentations](http://www.amazon.it/15-Minutes-Including-Presentations-English-ebook/dp/B0046W6T9Y/ref=sr_1_1?ie=UTF8&qid=1437154347&sr=8-1&keywords=presentation+15+minutes)

Si prepara una storiella di 7 minuti massimo che espone il problema e la soluzione.

Si devono rimarcare le 3 cose massimo che si desidera rimangano in mente, a distanza di una settimana, se una ripensa alla presentazione.

Tutti i dettagli, o anche le cose importanti, ma che non stanno nei 7 minuti, verranno esposte nella successiva sessione di domande e risposte:

* è più facile rendere interessante una discussione fatta di domande e risposte, che un monologo
* è impossibile dire tutto, e alla gente non interessa, o non rimarrà in mente, quindi meglio spiegare bene le cose che vengono chieste, dato che saranno ricordate ed è facile che vengano chieste le cose veramente più importanti

### Presentazione Tradizionale

Il problema delle presentazioni tradizionali, fatte con le slides, è che spesso gli ascoltatori perdono il filo di ciò che viene detto.
Se uno speaker preferisce fare una presentazione tradizionale, deve assicurarsi che:

* il tono di voce non sia monotono e non trasmetta la sensazione che stia pensando "tanto queste cose le sapete già...";
* gli argomenti vengano presentati in modo graduale e siano comprensibili anche a chi è alle prime armi;
* ad ogni certo numero di slides ci sia una slide riepilogativa che riassuma ciò che è stato detto finora;
* la presentazione venga fermata ogni tanto per permettere agli ascoltatori di fare domande;
* un moderatore potrebbe interrompere ogni tanto la presentazione per permettere le domande.

## Facilitatore

Ci vorrebbe un "facilitatore" del programma: una persona che fa rispettare i tempi durante le fasi di pair-programming o talk, rimette in riga una discussione se degenera, che sospende un talk per avviare una fase di domande e risposte.

Dopo di che il programma può anche essere "stravolto" dato che è solo indicativo, ma un conto è cambiare programma strada facendo e a ragion veduta, un conto è "perdersi per strada".

Per chi è avenuto a Milano, il moderatore è quello che fa le cose che ha fatto Luca Molteni durante quel meetup.

     TODO Luca Molteni potrebbe scrivere cosa dovrebbe fare il facilitatore

## Organizzazione Pratica Meetup

### Requisiti Sala

L'idea è quella o di una saletta riunioni, o anche di un luogo "ameno" con uno o più tavoli, ma atrezzato con prese di corrente e connessione Wi-Fi. 

#### Indispensabile

* connessione internet (WiFi o tramite cavo) 
* prese corrente per i portatili 
* tavolo o scrivania su cui mettere i portatili 

#### Utile ma non indispensabile

* monitor desktop da usare per le presentazioni da condividere 
* oppure eventuale proiettore per le presentazioni o i workshop con codice live 
* lavagna con pennarelli 

### Requisiti Luogo

Scegliere un luogo facilmente raggiungibile da tutti. Tendenzialmente Bologna.

Ogni tanto fare un meetup in un luogo relativamente "scomodo" per molti, ma che può attrarre persone interessate a far parte del gruppo. Per esempio Roma.

### Frequenza

Minimo 4 volte all'anno (1 per stagione), oppure se ci si riesce bimestrale.
